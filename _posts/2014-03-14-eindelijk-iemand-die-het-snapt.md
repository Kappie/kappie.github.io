---
layout: post
title: Eindelijk iemand die het snapt
---

Dit gebeurt vandaag. Ik loop een Clarks-winkel binnen (schoenen). Ik wil een schoen passen. De jongen gaat de goede maat halen.

Ik heb al Clarks aan: vertrapte desert boots met de verkeerde kleur veters. Die vetertjes breken snel. Je kunt gratis nieuwe halen, maar de kleur is meestal niet op voorraad.

Maar vandaag wel. En ik krijg ze in mijn hand gedrukt door de schoenverkoper. &ldquo;Hier, je hebt de verkeerde kleur veters aan.&rdquo;

Zo wil ik in elke winkel behandeld worden. Hier volgt een bericht.

**Beste Eurest, kantine Science Park.** Fuck jullie tweede bakje soep voor €0.20,-. Op het bordje: &ldquo;for every second cup of soup we charge an additional €0.20,-.&rdquo; Het had ook zo gekund: &ldquo;33% discount on every second cup of soup.&rdquo; Dan voel ik me minder genaaid. Of ooit gedacht aan: &ldquo;soup, free of charge&rdquo;? Verdien je makkelijk terug.

Ooit aan gedacht om mayonaise gratis te maken in plaats van €0.25,-? Ik heb verdomme net een broodje voor 3 euro gekocht.

Doe het dan zoals die supermarktwagen voor de deur. Die vraagt €0.10,- om te pinnen, maar als je dan geen cash bij je hebt mag het &ldquo;voor deze keer&rdquo; gratis. Altijd.

Dat is service.





 


